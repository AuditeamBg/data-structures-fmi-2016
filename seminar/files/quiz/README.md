Фондацията за математически извращения има нов проект,
с който смятат да открият някого, който да твори нови
предизвикателства за техния ежемесечен вестник.
Този път те са съставили най-трудния възможен тест,
на който са способни, с 20 въпроса, в който всеки
въпрос се оценява с точки от 0 до 10. По този начин
те се надяват да намерят най-добре подготвения за
задачата кандидат (той би бил човекът с най-много точки
от теста).

Фондацията има нужда от приложение, което да записва и
анализира резултатите от тестовете. Тъй като всички
членове на фондацията са върли математици и мразят
програмирането, те имат нужда от вашата помощ за
осъществяването на следната функционалност:

- записване на резултатите от теста на нов кандидат
- намиране на най-добрия кандидат до момента
- намиране на максималния брой точки, получени на всеки
въпрос (от всички кандидати)
- намиране на стандартното отклонение на точките,
получени на всеки въпрос (от всички кандидати)

Програмата трябва да може да се прекратява след всеки
нов записан резултат и да продължава да работи коректно.

Бонус: програмата да може да се прекратява по всяко
време (при въвеждане) и да продължава да работи от
същото място, където е била прекратена.